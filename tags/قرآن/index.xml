<?xml version="1.0" encoding="utf-8" standalone="yes"?><rss version="2.0" xmlns:atom="http://www.w3.org/2005/Atom"><channel><title>قرآن on رفتن</title><link>https://ziaenezhad.ir/tags/%D9%82%D8%B1%D8%A2%D9%86/</link><description>Recent content in قرآن on رفتن</description><generator>Hugo -- gohugo.io</generator><language>en-us</language><lastBuildDate>Fri, 08 Sep 2023 00:00:00 +0000</lastBuildDate><atom:link href="https://ziaenezhad.ir/tags/%D9%82%D8%B1%D8%A2%D9%86/index.xml" rel="self" type="application/rss+xml"/><item><title>تمهیدی برای برگزاری جلسات قرآن</title><link>https://ziaenezhad.ir/p/%D8%AA%D9%85%D9%87%DB%8C%D8%AF%DB%8C-%D8%A8%D8%B1%D8%A7%DB%8C-%D8%A8%D8%B1%DA%AF%D8%B2%D8%A7%D8%B1%DB%8C-%D8%AC%D9%84%D8%B3%D8%A7%D8%AA-%D9%82%D8%B1%D8%A2%D9%86/</link><pubDate>Fri, 08 Sep 2023 00:00:00 +0000</pubDate><guid>https://ziaenezhad.ir/p/%D8%AA%D9%85%D9%87%DB%8C%D8%AF%DB%8C-%D8%A8%D8%B1%D8%A7%DB%8C-%D8%A8%D8%B1%DA%AF%D8%B2%D8%A7%D8%B1%DB%8C-%D8%AC%D9%84%D8%B3%D8%A7%D8%AA-%D9%82%D8%B1%D8%A2%D9%86/</guid><description>&lt;img src="https://ziaenezhad.ir/p/%D8%AA%D9%85%D9%87%DB%8C%D8%AF%DB%8C-%D8%A8%D8%B1%D8%A7%DB%8C-%D8%A8%D8%B1%DA%AF%D8%B2%D8%A7%D8%B1%DB%8C-%D8%AC%D9%84%D8%B3%D8%A7%D8%AA-%D9%82%D8%B1%D8%A2%D9%86/mehmet-subasi-TTvbft-Nusw-unsplash.jpg" alt="Featured image of post تمهیدی برای برگزاری جلسات قرآن" />&lt;blockquote>
&lt;p>يا أَيُّهَا النَّاسُ قَدْ جاءَتْكُمْ مَوْعِظَةٌ مِنْ رَبِّكُمْ وَ شِفاءٌ لِما فِي الصُّدُورِ وَ هُدىً وَ رَحْمَةٌ لِلْمُؤْمِنِينَ. یونس 57&lt;/p>
&lt;/blockquote>
&lt;h2 id="اول-دلایل">اول: دلایل&lt;/h2>
&lt;h3 id="جستجوی-غایت-و-معنای-زندگی-از-سر-چشمه">جستجوی غایت و معنای زندگی از سر چشمه&lt;/h3>
&lt;p>زمان شتابان می گذرد و یخ عمر در آفتاب سوزان روز مرگی ها قطره قطره آب می شود.&lt;/p>
&lt;p>مرگ، واقعی ترین واقعیت و همزاد هستی ست. روزی که عمر سرآید، آغاز روز حسرت خواهد بود. حسرت حیات، حسرت بیشتر پرسیدن، بیشتر دانستن، حسرت حرکت، دویدن.&lt;/p>
&lt;p>تدبیر معیشت، هنر زنده ماندن است. هر قدر زنده ماندن اهمیت دارد، همان قدر برای چه زنده ماندن. روزی که همه حیله مان صرف زنده ماندن شود و «برای چه زنده ماندن» برایمان بلا موضوع شود، آن روز با جماد و نبات فرقی چه فرقی خواهیم داشت؟&lt;/p>
&lt;p>چه چیز با ارزش تر است از اینکه در فراغت حیات برای «برای چه زنده ماندن» به سرچشمه نور دانش پناه ببریم؟ به قرآن؛ کتاب خواندنی خالق. نوشته شده به زبان ساده برای خوانده شدن توسط مخلوق.&lt;/p>
&lt;p>حضرت علی علیه السلام می فرماید:&lt;/p>
&lt;blockquote>
&lt;p>روز قيامت ندا مى‌دهند كه هر كشاورزى گرفتار آفتى مى‌شود، جز آنان كه در مزرعه‌ى قرآن كشتند. «فكونوا من حرثة القرآن» پس در زمين قرآن كشت كنيد.&lt;/p>
&lt;/blockquote>
&lt;h3 id="حل-تعارضات-اسلام-و-عالم-مدرن-و-علل-ناکارآمدی-اسلام-با-رجوع-به-محکمات">حل تعارضات اسلام و عالم مدرن و علل ناکارآمدی اسلام با رجوع به محکمات&lt;/h3>
&lt;p>چالش مسلمانی معاصر، حیرت و انفعال در برابر پدیده معظّم و عالم گیر مدرنیته است. جهاز هاضمه اسلام سنتی رسمی حائز آن قوتی نیست که بتواند از پس جذب و دفع این ماکول برآید.&lt;/p>
&lt;p>رجوع مستقیم به قرآن و تکیه بر محکمات و کشف باطن قرآن خواهد توانست راه حلی پیش روی ما بگذارد. حضرت رسول صلى الله عليه و آله می فرماید:&lt;/p>
&lt;blockquote>
&lt;p>اذا التبسَتْ عليكم الفِتن كالّيل المُظلم فعليكم بالقرآن فانّه شافع مشفّع./ در هجوم فتنه‌هاى تيره و وحشتناك، به قرآن پناه بريد كه هم موعظه است، هم شفا، هم نور و هم رحمت.&lt;/p>
&lt;/blockquote>
&lt;h3 id="تشکیلات-اجتماع-مومنین-هم-افزایی-ایمان-در-مصاحبت-اخیار">تشکیلات، اجتماع مومنین، هم افزایی ایمان در مصاحبت اخیار&lt;/h3>
&lt;p>جوانه ایمان در جمع مومنان سر از خاک بر می دارد. تواصی به حق و صبر از صفات مومنین است و این جز در جمع مومنان حاصل نمی شود. درخت ایمان با نشست و صحبت اخیار آبیاری می شود.&lt;/p>
&lt;p>این گونه همنشینی ها بدون شکل و نظم و برنامه شکل نمی گیرد. سر و شکل و تشکیلات می خواهد.&lt;/p>
&lt;h3 id="محک-زدن-صحت-نگرش-های-شخصی-در-تضارب-با-عقاید-مخالف">محک زدن صحت نگرش های شخصی در تضارب با عقاید مخالف&lt;/h3>
&lt;p>شخصا بسیار پیش آمده که چیزی را که بدیهی می دانستم و آن را مبنای عمل خویش قرار می دادم، در یک گفتگوی نقادانه با دوستی، مورد سوال قرار می گرفت و ابطال آن مشخص می شد و من از آن اشتباه نجات میافتم.&lt;/p>
&lt;p>ممکن است با مطالعه شخصی قرآن به بسیاری از ثمرات و ثواب آن دست یافت، اما در نبود بیان، دیالوگ و کنکاش انتقادی برداشت ها بعید نیست دچار خطاهای بنیادی باشیم.&lt;/p>
&lt;h3 id="تقویت-قدرت-بیان-و-تمرین-سخنرانی">تقویت قدرت بیان و تمرین سخنرانی&lt;/h3>
&lt;p>قدرت انتقال مفاهیم ذهنی از طریق کلمه به دیگری ابتدایی ترین ابزار زندگی اجتماعی است. این قوّه تربیت پذیر است و می توان آن را رشد داد. ممکن است به مرتبه اعلای فصاحت و بلاغت رسید که به زیبا ترین شیوه، معانی بلندی را به انفاس مستعد بشر منتقل کرد، و می توان هم آن را ضعیف نگه داشت، به طوری که از بیان ساده ترین احساسات به نزدیک ترین کسانمان هم ناتوان باشیم.&lt;/p>
&lt;p>این گونه جلسات می تواند تمرینی برای پرورش این مهارت مهم باشد.&lt;/p>
&lt;h2 id="دوم-شرکت-کنندگان">دوم: شرکت کنندگان&lt;/h2>
&lt;h3 id="ارائه-دهندگان">ارائه دهندگان&lt;/h3>
&lt;p>کسانی که در ارائه محتوا شرکت دارند (اکثریت). هر ارائه دهنده صفحات مشخص شده از قبل را از یک منبع تفسیری، به انتخاب خود مطالعه و در جلسه ارائه می دهد.&lt;/p>
&lt;h3 id="مستمعین-آزاد">مستمعین آزاد&lt;/h3>
&lt;p>کسانیکه صرفا در جلسه حضور دارند و پس از قرائت آیات به ارائه دوستان گوش می دهند (اقلیت).&lt;/p>
&lt;h2 id="سوم-شکل">سوم: شکل&lt;/h2>
&lt;p>جلسات به طور کلی، به ترتیب ذیل، در چهار بخش تشکیل می گردند: قرائت آیات، بررسی نکات تفسیری، سخنرانی، برنامه ریزی جلسه آینده.&lt;/p>
&lt;ol>
&lt;li>جلسه هر دو هفته یکبار برگزار شود.&lt;/li>
&lt;li>سقف جلسه یک ساعت باشد.&lt;/li>
&lt;li>شروع جلسه با قرائت متن صفحات مشخص شده، هر کدام از اعضا یک صفحه.&lt;/li>
&lt;li>اعضای ارائه دهنده، نکات تفسیری آیات قرائت شده از منبع انتخاب شده خودشان، که پیش از مطالعه نموده اند، ارائه می کنند.&lt;/li>
&lt;li>یک نفر از دوستان با قرار قبلی، بحثی مرتبط با دلایل تشکیل جلسه را به صورت سخنرانی ارائه کند.&lt;/li>
&lt;li>صفحات جلسه آینده مشخص شود.&lt;/li>
&lt;li>سخنران و موضوع سخنرانی جلسه بعد مشخص گردد.&lt;/li>
&lt;/ol></description></item></channel></rss>