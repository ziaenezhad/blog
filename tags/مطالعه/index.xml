<?xml version="1.0" encoding="utf-8" standalone="yes"?><rss version="2.0" xmlns:atom="http://www.w3.org/2005/Atom"><channel><title>مطالعه on رفتن</title><link>https://ziaenezhad.ir/tags/%D9%85%D8%B7%D8%A7%D9%84%D8%B9%D9%87/</link><description>Recent content in مطالعه on رفتن</description><generator>Hugo -- gohugo.io</generator><lastBuildDate>Thu, 30 Nov 2023 00:00:00 +0000</lastBuildDate><atom:link href="https://ziaenezhad.ir/tags/%D9%85%D8%B7%D8%A7%D9%84%D8%B9%D9%87/index.xml" rel="self" type="application/rss+xml"/><item><title>چه باید کرد؟</title><link>https://ziaenezhad.ir/p/%DA%86%D9%87-%D8%A8%D8%A7%DB%8C%D8%AF-%DA%A9%D8%B1%D8%AF/</link><pubDate>Thu, 30 Nov 2023 00:00:00 +0000</pubDate><guid>https://ziaenezhad.ir/p/%DA%86%D9%87-%D8%A8%D8%A7%DB%8C%D8%AF-%DA%A9%D8%B1%D8%AF/</guid><description>&lt;img src="https://ziaenezhad.ir/p/%DA%86%D9%87-%D8%A8%D8%A7%DB%8C%D8%AF-%DA%A9%D8%B1%D8%AF/Alcibades_being_taught_by_Socrates,_Fran%C3%A7ois-Andr%C3%A9_Vincent.jpg" alt="Featured image of post چه باید کرد؟" />&lt;p>دو رساله در آثار منسوب به &lt;strong>افلاطون&lt;/strong> به نام &lt;strong>آلکیبیادس&lt;/strong> وجود دارد که با نام های &lt;strong>«آلکیبیادس اول»&lt;/strong> و &lt;strong>«آلکیبیادس دوم»&lt;/strong> شناخته می شوند. &lt;strong>«آلکیبیادس اول»&lt;/strong>، رساله ای است درباب &lt;strong>«چه باید کرد؟»&lt;/strong> و &lt;strong>«ماهیت آدمی»&lt;/strong>. و من آن را در &lt;strong>«مجموعه آثار افلاطون»&lt;/strong>، انتشارات خوارزمی خواندم.&lt;/p>
&lt;p>&lt;strong>آلکیبیادس&lt;/strong> جوان خوش چهره و خوش اندامی ست، برخواسته از یکی از خانواده های ثروتمند و قدرتمند آتن. او با تکبّر و تبختر فراوان سودای فرمانروایی آتن را در سر می پروراند.&lt;/p>
&lt;p>&lt;strong>سقراط&lt;/strong> در نقاب عاشقی او، تمنّای مصاحبت دارد. روز ها پاپی او می شود تا او رابه چنگ گفتگوی با خود می اندازد.&lt;/p>
&lt;blockquote>
&lt;p>&lt;strong>آلکیبیادس&lt;/strong>: از من چه می خواهی و به چه امید همه جا سایه وار دنبال من می آیی؟ به راستی از رفتار تو در شگفتم و میل دارم بدانم چرا مرا رها نمی کنی …&lt;/p>
&lt;/blockquote>
&lt;p>&lt;strong>سقراط&lt;/strong> سخن آغاز می کند و به او وعده می دهد که تنها کسی است که می تواند او را به آرزویش، یعنی حکمرانی آتن برساند.&lt;/p>
&lt;p>&lt;strong>آلکیبیادس&lt;/strong> که با تردید به او می نگرد، مشتاق می شود تا بداند چه خواهد شنید.&lt;/p>
&lt;p>ابتدا &lt;strong>سقراط&lt;/strong> آرزوی &lt;strong>آلکیبیادس&lt;/strong> را زیر ضرب سوال می کشد و به او می فهماند چیزی بیشتر از عوام راجع به موضوع حکمرانی یعنی عدل و ظلم و جنگ و صلح نمی داند. حتی برداشت مردم از عدل و ظلم ممکن است در تضاد باشد و بداهت مفهوم عدالت محل پرسش است.&lt;/p>
&lt;blockquote>
&lt;p>&lt;strong>سقراط&lt;/strong>: مردمان به سبب اختلاف نظر در عدل و ظلم خون یکدیگر را ریخته اند.&lt;/p>
&lt;/blockquote>
&lt;p>&lt;strong>سقراط&lt;/strong> پس از آن چنان مسلّمات و مشهورات ذهن &lt;strong>آلکیبیادس&lt;/strong> را به چالش می کشد که گاه در اثبات چیزی سخن می راند و دمی بعد در ردّ آن! و بدین گونه سستی عقیده اش را به او آشکار می کند.&lt;/p>
&lt;blockquote>
&lt;p>&lt;strong>سقراط&lt;/strong>: هرگاه درباره مطلبی بر خلاف میل خود، گاه چنین بیاندیشی و گاه چنان، آیا این خود دلیل کافی نخواهد بود بر اینکه آن نطلب را براستی نمی دانی؟&lt;/p>
&lt;/blockquote>
&lt;p>او گستاخانه ضربات خود را ادامه می دهد تا &lt;strong>آلکیبیادس&lt;/strong> را در جهل خود به اعتراف بکشاند.&lt;/p>
&lt;blockquote>
&lt;p>&lt;strong>سقراط&lt;/strong>: تصدیق می کنی که ابله ترین مردمانی و از آن رو دیوانه وار به امور سیاسی روی می آوری، بی آنکه از تربیت درست که لازمه پرداختن به سیاست است بهره گرفته باشی؟&lt;/p>
&lt;/blockquote>
&lt;p>او در چند بند مفصلاً فضیلت و قدرت پادشاه &lt;strong>ایران&lt;/strong> و دست تهی &lt;strong>یونان&lt;/strong> را از آن فضائل به او یادآور می شود.&lt;/p>
&lt;blockquote>
&lt;p>&lt;strong>سقراط&lt;/strong>: باید پرسید پشت گرمی این &lt;strong>آلکیبیادس&lt;/strong> به چیست که از &lt;strong>اردشیر&lt;/strong> باک ندارد؟ باید نخست بسی چیزها بیاموزی و روح خود را تربیت کنی و آنگاه دم از همسری پادشاه ایران بزنی.&lt;/p>
&lt;/blockquote>
&lt;p>پس از آن &lt;strong>سقراط&lt;/strong> سعی می کند ضمن انصراف دادن &lt;strong>آلکیبیادس&lt;/strong> از آرزوی حکمرانی ، او را متوجه ضرورت شناختن خویشتن کند.&lt;/p>
&lt;blockquote>
&lt;p>&lt;strong>سقراط&lt;/strong>: فرزند، پند مرا بشنو و آن دستور گرانقدر معبد &lt;strong>دلفی&lt;/strong> را می گوید &lt;strong>«خود را بشناس»&lt;/strong> آویزه گوش خود ساز و باور کن که رقیبان راستین تو آنانند (ایرانیان) نه اینان که تو می پنداری (اهل آتن).&lt;/p>
&lt;/blockquote>
&lt;p>و به او نشان می دهد شناختن خویش یعنی شناختن روح و نیکبختی جز با خوشتن داری و کسب فضیلت میسّر نخواهد شد.&lt;/p>
&lt;blockquote>
&lt;p>&lt;strong>سقراط&lt;/strong>: آدمی همواره باید در اندیشه روح خود باشد و تنها به آن بپردازد و اندیشه تن و دارایی خود را به دیگران واگذار کند.&lt;/p>
&lt;/blockquote>
&lt;p>سپس به امر حکومت می پردازد و تنها حکومت نیکان خودشناس حائز فضیلت را برای نیک بخت کردن جامعه ممکن می داند.&lt;/p>
&lt;blockquote>
&lt;p>&lt;strong>سقراط&lt;/strong>: باید نخست بکوشی تا خود از فضیلت بهره ور گردی، و هر کس دیگری هم که به اداره امور خصوصی خود قناعت نورزد بلکه آرزوی فرمان روایی بر جامعه را در سر بپروراند ناچار است چنان کند. باید بکوشی که هم تو خود از عدالت و خویشتن داری بهره برگیری و هم دولت و جامعه تو عادل و خویشتن دار گردند.&lt;/p>
&lt;/blockquote>
&lt;p>و ضمانت نیک بختی انسان و جامعه را در برقرای عدالت و خویشتن داری می بیند.&lt;/p>
&lt;blockquote>
&lt;p>&lt;strong>سقراط&lt;/strong>: اگر تو و جامعه در هر کار از عدالت و خویشتن داری پیروی کنید، رفتار شما در همه حال نیک خواهد بود و خدا را پسند خواهد آمد.&lt;/p>
&lt;/blockquote></description></item><item><title>سایلاس مارنر</title><link>https://ziaenezhad.ir/p/%D8%B3%D8%A7%DB%8C%D9%84%D8%A7%D8%B3-%D9%85%D8%A7%D8%B1%D9%86%D8%B1/</link><pubDate>Mon, 23 Oct 2023 00:00:00 +0000</pubDate><guid>https://ziaenezhad.ir/p/%D8%B3%D8%A7%DB%8C%D9%84%D8%A7%D8%B3-%D9%85%D8%A7%D8%B1%D9%86%D8%B1/</guid><description>&lt;img src="https://ziaenezhad.ir/p/%D8%B3%D8%A7%DB%8C%D9%84%D8%A7%D8%B3-%D9%85%D8%A7%D8%B1%D9%86%D8%B1/Silas-Marner-2.jpg" alt="Featured image of post سایلاس مارنر" />&lt;p>نسخه ای که از روی آن &lt;strong>سایلاس مارنر&lt;/strong> اثر &lt;strong>جورج الیوت&lt;/strong> را خواندم، کتاب سطح چهارم سری بوک وورمز از انتشارات آکسفورد بود.&lt;/p>
&lt;p>اولین نکته جالب این کتاب نویسنده آن است. نویسنده این کتاب یک زن انگلیسی به نام &lt;strong>ماری آن اوانز&lt;/strong> است که در قرن 19 ام میلادی می زیسته و برای آثارش از نام مستعار مردانه &lt;strong>جورج الیوت&lt;/strong> استفاده می کرده تا آثارش مورد توجه بیشتری قرار گیرد.&lt;/p>
&lt;p>کتاب درباره شکست و رنج و سیرورت احوال یک انسان معمولی است. زمانه در چند پرده او را چنان می فشرد که از جا در می رود. همه امید و اندوخته اش از او ستانده می شود. ابتدا به این بی عدالتی معترض می شود، اما در نهایت اجر می بیند و به آسایش می رسد.&lt;/p>
&lt;p>&lt;strong>سایلاس مارنر&lt;/strong> یک بافنده پارچه است که در یک مثلث عشقی، با صحنه سازی ای که توسط صمیمی ترین دوستش برای متهم کردن او به سرقت انجام می شود، بازی را به رقیب می بازد و معشوق خود را با افسوس بسیار از دست می دهد.&lt;/p>
&lt;p>او که پیش از این انسان معتقد و مذهبی ای بود، به ناگاه به چالش می افتد که چرا جواب نیک بودنش در این دنیا چنین نا عادلانه داده می شود و لا مذهب می شود.&lt;/p>
&lt;p>مهاجرت می کند و در قریه ای کوچک سر در لاک خود می برد و با ماشین بافندگی اش به کار و اندوختن دستمزد هایش می پردازد.&lt;/p>
&lt;p>در یک شب سرد زمستانی که برای جمع آوری هیزم بیرون رفته، دفینه ای که همه اندوخته چندین سال زحمتش را نگه می داشته دزدیده می شود و این ماجرا او را در دومین بحران اساسی زندگی اش فرو می برد.&lt;/p>
&lt;p>تلاش هایش برای پیدا کردن سارق ناکام می ماند و ناامیدی زندگی بی رونقش را سیاه تر می کند. دیگر حتی انگیزه ای برای کار کردن هم ندارد. این حال در او ادامه می یابد تا اینکه در یکی از شبهای تنهایی اش صدای ناله ای از بیرون می شنود. به بیرون می رود. پیکر زنی را می بیند افتاده در برف و نوزادی که در آغوش مادرِ مرده ی خود زار می زند.&lt;/p>
&lt;p>&lt;strong>مارنر&lt;/strong> نوزاد را به داخل می برد و شیفته او می شود. نوزاد او را یاد خواهر خردسالش که در کودکی از دنیا رفته می اندازد. تصمیم می گیرد او را نگه دارد و برایش پدری کند. چراغ امید دوباره در کلبه محقرش روشن می شود. حالا دوباره دلیلی برای صبح زود از خواب بیدار شدن دارد.&lt;/p>
&lt;p>پدر واقعی دخترک که پسر متمکن ولایت است و بسته شدن نطفه کودک، حاصل هوسرانی از سر بی فکری او در دوره خامی جوانیست، از ترس آبرو و به هم خوردن ازدواج رسمی اش، کودک را در روز مرگ مادرش گردن نمی گیرد و در تمام این مدت دورا دور درگیر عذاب وجدان و حس گناهکاری خویش است.&lt;/p>
&lt;p>دختر که پا به سن تمییز می گذارد، پدر واقعی تصمیم می گیرد ماجرا را به &lt;strong>مارنر&lt;/strong> بگوید و از او بخواهد که سرپرستی دختر را به او برگرداند. &lt;strong>مارنر&lt;/strong> شوکه می شود و بحران سوم زندگی اش را تجربه می کند. ترس پوچی و نا امیدی از دست دادن ثمره محبت و عمرش، قلبش را می فشرد.&lt;/p>
&lt;p>دختر جوان اما درخواست پدر واقعی را علی رغم رفاه و آسایشی که می توانست برای او در پی داشته باشد پس می زند و به آغوش &lt;strong>مارنر&lt;/strong> باز می گردد. دخترک ازدواج میکند و برای همیشه در گوشه ای از خانه &lt;strong>مارنر&lt;/strong> به زندگی ادامه می دهد.&lt;/p></description></item></channel></rss>