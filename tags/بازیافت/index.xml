<?xml version="1.0" encoding="utf-8" standalone="yes"?><rss version="2.0" xmlns:atom="http://www.w3.org/2005/Atom"><channel><title>بازیافت on رفتن</title><link>https://ziaenezhad.ir/tags/%D8%A8%D8%A7%D8%B2%DB%8C%D8%A7%D9%81%D8%AA/</link><description>Recent content in بازیافت on رفتن</description><generator>Hugo -- gohugo.io</generator><language>fa</language><lastBuildDate>Thu, 26 May 2022 00:00:00 +0000</lastBuildDate><atom:link href="https://ziaenezhad.ir/tags/%D8%A8%D8%A7%D8%B2%DB%8C%D8%A7%D9%81%D8%AA/index.xml" rel="self" type="application/rss+xml"/><item><title>کیسه بازیافت</title><link>https://ziaenezhad.ir/p/recycling-bag/</link><pubDate>Thu, 26 May 2022 00:00:00 +0000</pubDate><guid>https://ziaenezhad.ir/p/recycling-bag/</guid><description>&lt;img src="https://ziaenezhad.ir/p/recycling-bag/cover.jpg" alt="Featured image of post کیسه بازیافت" />&lt;p>کیسه آشغال و بازیافت ها را باید امروز می بردم. چون بار های قبل بازیافت ها را در سطل بازیافت مجتمع گذاشته بودم و حوصله ام نشده بود تحویل کانکس شهرداری بدهم، کیسه مخصوص بازیافت نداشتیم.&lt;/p>
&lt;p>مشکل این بود که زباله های قابل بازیافت معمولا اندازه بزرگی دارند و به سختی در کیسه های معمولی خرید جا می شوند. شانه ی تخم مرغ، جعبه شیرینی، بطری مایع نرم کننده و از این دست.&lt;/p>
&lt;p>کیسه های مخصوص بازیافت، کیسه های سبز رنگی هستند به اندازه حدود یک متر، که می توانند به راحتی بازیافت های چند هفته را در خود جا دهند.&lt;/p>
&lt;p>در کانکس های مخصوص شهرداری به هرکس که مقداری بازیافت بدهد، چند کیسه رایگان بازیافت برای دوره های بعد تحویل می دهند.&lt;/p>
&lt;p>این علاوه بر هدیه هایی است که پس از کسب امتیاز لازم در ازای هر بار تحویل بازیافت و ثبت مقدار آن به شهروندان تعلق می گیرد. هدیه هایی مثل صابون، شامپو یا دستمال کاغذی.&lt;/p>
&lt;p>قبلا حتی سطل های پلاستیکی هم بود که طبق آنچه اخیرا پرسیدم، در حال حاضر فقط در خود شهرداری ها توزیع می شوند.&lt;/p>
&lt;p>این بار باید حتما بازیافت ها را به کانکس می دادم چون کیسه های بازیافت برای جمع آوری و حمل زباله های بازیافتی لازم بود. به سختی در کیسه ها را به هم رساندم و از پله ها پایین آمدم. به ماشین رسیدم و بازیافت ها را در صندلی عقب گذاشتم.&lt;/p>
&lt;p>در مسیر همین طور به خودم یادآوری می کردم که بازیافت ها در صندلی عقب هستند تا یادم نرود و کانکس شهرداری عبور کنم.&lt;/p>
&lt;p>به کانکس که رسیدم، ماشین را در سایه زیر یک درخت جلوی یکی از خانه ها، پارک کردم و بدون اینکه شیشه ها را بالا بکشم و درها را ببندم، کیسه را برداشتم و به سمت کانکس رفتم. رها کردن ماشین به این شکل خطری نداشت. اینجا، محله بالا شهر حساب می شود و چشم ملت ازاین چیزها پر است.&lt;/p>
&lt;p>مسئول کانکس شهرداری این منطقه، یک زن میانسال مانتویی ست. به او با صدای بلند سلام و کردم و کیسه ها را بر روی میز گذاشتم.&lt;/p>
&lt;p>داشت کتاب می خواند. کتاب نامیرا. کتاب را روی میز گذاشت. سلام کرد و کیسه ها را به اتاق پشتی برد.&lt;/p>
&lt;p>کارت ثبت نامم همراهم نبود. گفتم: فقط کیسه می خواهم، اگر لطف کنید.&lt;/p>
&lt;p>زن برگشت و چند پلاستیک شمرد و به من داد. گفت: بفرمایید. تشکر کردم و آمدم سمت ماشین. در راه همین طور سر و ته پلاستیک ها را مرتب می کردم تا بفهمم چند پلاستیک داده است. بله؛ از محل دوخت آخر پلاستیک ها معلوم شد؛ 3 عدد. حالا می شد زباله های یکی، دو ماه را با خیال راحت در آن جا داد.&lt;/p></description></item></channel></rss>