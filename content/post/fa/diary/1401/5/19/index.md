---
title: "داستان ترجمه: «دیگری» اثر جان کارو"
date: 2022-08-10
image: cover.jpg
description: شغل من نویسندگی بود.پیش از این، چند کتاب نوشته بودم. ماه ژانویه بود و نوشتن کتاب بلندی که ذهنم مشغول آن بود، باید به سرانجام می رسید. پس برای پیدا کردن یک اتاق کار مناسب از خانه خارج شدم...
tags: [
  "داستان",
]
categories: [
  "translation"
]
---
این سطور را اکنون، بدون آنکه کسی اطلاع داشته باشد یا مرا ببیند، می نویسم. برای تو می نویسم. درباره چیزهای عجیبی که برای من اتفاق افتاده و باید بدانی.

شغل من نویسندگی بود. تا پیش از این، چند کتاب نوشته بودم. ماه ژانویه بود و نوشتن کتاب بلندی که ذهنم مشغول آن بود، باید به سرانجام می رسید. پس برای پیدا کردن یک اتاق کار مناسب از خانه خارج شدم.

فرصت نبود و بدون زحمت زیاد، اتاق محقری پیدا شد. کوچک بود اما دوستش داشتم. برای کار من -یعنی نوشتن- کافی به نظر می رسید.

حالم خوش بود و بلافاصله کار را شروع کردم. با خودم گفتم: این جایی ست که کتابم در آن متولد می شود. اما همان ابتدا آن اتفاق عجیب پیش آمد.





